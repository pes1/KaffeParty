<!DOCTYPE html>
<html>
<head>
    <meta charset="utf-8" />
    <title>Om Kaffe Party</title>
</head>
<body>
    <h1>Kaffe Party startades av en grupp vänner som ville dricka gott kok-kaffe.</h1>

    <p>
        Pojkarne.<br>
        text: Anna Maria Lenngren<br>
        musik. Cristoph Willibald Gluck<br>

        Jag minns den ljuva tiden,<br>
        jag minns den som i går,<br>
        då oskulden och friden<br>
        tätt följde mina spår,<br>
        då lasten var en häxa,<br>
        och sorgen snart försvann;<br>
        då allt utom min läxa<br>
        jag lätt och lustigt fann.<br>
        <br>
        Uppå min mun var löjet<br>
        och hälsan i mitt blod,<br>
        i själen bodde nöjet.<br>
        Var människa var god.<br>
        Var pojke, glad och yster,<br>
        var strax min hulda bror.<br>
        Var flicka var min syster,<br>
        var gumma var min mor.<br>
        <br>
        Jag minns de fria fälten,<br>
        jag mätt så mången gång,<br>
        där ofta jag var hjälten<br>
        i lekar och i språng,<br>
        de tusen glada spratten<br>
        i sommarns friska vind<br>
        med fjärlarne i hatten<br>
        och purpurn på min kind.<br>
        <br>
        Av falskheten och sveken<br>
        jag visste inte än,<br>
        i var kamrat av leken<br>
        jag såg en trogen vän.<br>
        De långa lömska kiven,<br>
        dem kände icke vi.<br>
        När örfilen var given,<br>
        var vreden ock förbi.<br>
        <br>
        Ej skillnad till personer<br>
        jag såg i nöjets dar,<br>
        bondpojkar och baroner,<br>
        allt för mig lika var.<br>
        I glädjen och i yran<br>
        den av oss raska barn,<br>
        som gav den längsta lyran,<br>
        var den förnämsta karln.<br>
        <br>
        Ej sanning av oss döljdes<br>
        uti förtjänst och fel.<br>
        Oväldigheten följdes<br>
        vid minsta kägelspel.<br>
        Den trasigaste ungen<br>
        vann priset vid vår dom,<br>
        när han slog riktigt kungen<br>
        och greven kasta bom.<br>
        <br>
        Hur hördes ej vår klagan,<br>
        vårt späda hjärta sved,<br>
        vid bannorna och agan,<br>
        som någon lekbror led!<br>
        Hur glad att få tillbaka<br>
        den glädje riset slöt,<br>
        min enda pepparkaka<br>
        jag med den sorgsne bröt.<br>
        <br>
        Men, mina ungdomsvänner,<br>
        hur tiden ändrat sig!<br>
        Jag er ej mera känner,<br>
        I kännen icke mig.<br>
        De blivit män i staten,<br>
        de forna pojkarne,<br>
        och kivas nu om maten<br>
        och slåss om titlarne.<br>
        <br>
        Med fyrti år på nacken<br>
        de streta i besvär<br>
        tungt i den branta backen,<br>
        där lyckans tempel är.<br>
        Vad ger då denna tärnan,<br>
        så sökt i alla land?<br>
        Kallt hjärta under stjärnan,<br>
        gul hy och granna band.<br>
        <br>
        <br>
    </p>

</body>
</html>